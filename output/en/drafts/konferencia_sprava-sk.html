<!DOCTYPE html>
<html lang="sk">
<head>
        <meta charset="utf-8" />
        <title>Správa z konferencie</title>
	<meta property="og:image" content="/en/images/naufip.jpg" />
	<meta property="og:type" content="website" />
	<meta property="og:url" content="www.naufip.sk" />
	<meta property="og:title" content="NAUFIP - Naturalism as an Universal Philosophical Programme" />
	<meta property="og:description" content="NAUFIP is a research project of the Depratment of Philosophy and History of Philosophy of Coemnius University in Bratislava which aims to analyze and evaluate naturalistic positions in philosophy." />
        <link rel="stylesheet" href="/en/theme/css/main.css" />
	<link rel="stylesheet" href="https://cdnjs.cloudflare.com/ajax/libs/font-awesome/4.7.0/css/font-awesome.min.css"> 
	<link rel="shortcut icon" href="/en/images/naufip_icon.jpg" type="image/x-icon" />
</head>

<body id="index" class="home">
        <header id="banner" class="body" style="background-image:url('/en/images/science_cropped.jpg')">
	        <img src="/en/images/naturalism_scaled.jpg" style="position:relative;bottom:24px;float:left;padding-right:3px;">
                <h1><a href="/en/">NAUFIP <strong>Naturalism as an Universal Philosophical Programme</strong></a></h1>
                <nav><ul>
                    <li><a href="/en">Home</a></li>
                    <li><a href="/en/pages/about-the-project.html">About</a></li>
                    <li><a href="/en/pages/researchers.html">Researchers</a></li>
                    <li><a href="/en/category/activities.html">Activities</a></li>
                    <li><a href="/en/pages/publications.html">Publications</a></li>
                    <li><a href="/en/category/media.html">Media</a></li>
                    <li><a href="/">SK</a></li>
                </ul></nav>
        </header><!-- /#banner -->
<section id="content" class="body">
  <article>
    <header>
      <h1 class="entry-title">
        <a href="/en/drafts/konferencia_sprava-sk.html" rel="bookmark"
           title="Permalink to Správa z konferencie">Správa z konferencie</a></h1>
<!-- <footer class="post-info"> -->
&nbsp <i class="fa fa-calendar" title="Dátum publikácie"></i> 
<abbr title="2021-09-18T17:15:00+02:00">
  18-09-2021
</abbr>
<!--          -->

<!--          -->
<!--          -->
<!-- <p>V <a href="/en/category/activities.html">activities</a>.</p> -->
<!--  -->
<!--  -->
<!--  -->
<!-- </footer> /.post-info -->    </header>

    <div class="entry-content">
      <p>V dňoch 2. a 3. septembra 2021 sa v Bratislave na pôde Filozofickej fakulty
Univerzity Komenského konala medzinárodná vedecká konferencia <em>Naturalistický
obraz sveta: výzvy a hranice</em>. Konferencia bola organizovaná Katedrou filozofie
a dejín filozofie a uskutočnila sa v rámci výskumného projektu APVV-18-0178
<em>Naturalizmus ako univerzálny filozofický program</em>. Na konferencii sa zúčastnili –
okrem stálych členiek a členov riešiteľského tímu – aj viacerí zahraniční
hostia. </p>
<p><img src="/en/images/gallery/conference/conference_1.jpg" style="width:760px"></p>
<p>Program konferencie bol orientovaný problémovo systematicky, pričom jej hlavný
cieľ pozostával z troch kľúčových rovín: a) predostrieť komplexný a kritický
pohľad na východiská a ciele naturalizmu, b) prispieť k analýze postupného
prieniku naturalizujúcich prístupov do jednotlivých filozofických disciplín, c)
zhodnotiť vnútorné limity týchto prístupov tam, kde narážajú na filozofické
alebo metodologické problémy. Konferenčné príspevky sa tak primárne sústredili
na kritické preskúmanie hlavných východísk a problémov naturalizmu, a to v rámci
viacerých filozofických disciplín, vrátane metaetiky, epistemológie, sociálnej
filozofie alebo filozofie mysle. </p>
<p>Úvodný deň konferencie otvorila zahraničná hostka Herlinde Pauer-Studer
(Universität Wien, Viedeň) s príspevkom Naturalism versus <em>Constructivism in
Metaethics</em>, v ktorom reflektovala možnosti spojenia naturalizmu Philippy
Footovej a konštruktivizmu Christine Korsgaardovej. Nasledoval ju Adam Greif
(Univerzita Komenského, Bratislava) s príspevkom <em>Companions in Guilt: Ethics and
Mathematics</em>, ktorý bol venovaný možnostiam obhajoby etických tvrdení pomocou
analógie s matematickými tvrdeniami. K naplneniu prvého dňa prispeli aj
prednášajúci, ktorí sa sústredili na preskúmanie rôznych podôb naturalizmu: Emil
Višňovský (Univerzita Komenského, Bratislava) predstavil základné východiská
nereduktívneho naturalizmu v rovnomennom príspevku a Róbert Maco (Univerzita
Komenského, Bratislava) kriticky reagoval na argumenty proti ontologickému
naturalizmu v príspevku <em>Problémy ontologického naturalizmu</em>. Následne predstavil
svoj príspevok <em>Naturalizmus a modalita</em> zahraničný hosť Filip Tvrdý (Univerzita
Palackého, Olomouc), ktorý bol kritický voči modálnej logike a posibilizmu na
základe toho, že nespĺňajú Popperovo kritérium falzifikovateľnosti. Prvý deň
konferencie zakončili príspevky, ktoré boli zamerané na konkrétne naturalistické
pozície: Ivan Buraj (Univerzita Komenského, Bratislava) vystúpil s reflexiou
<em>Politickej ekológie a jej nových výziev</em>; Erika Lalíková (Univerzita Komenského,
Bratislava) sa sústredila na <em>Previazanosť literárnej a filozofickej
interpretácie naturalizmu (v česko-slovenskom prostredí prvej polovice 20.
storočia)</em> a deň zakončila Katarína Sklutová (Univerzita Komenského, Bratislava)
s príspevkom z oblasti súčasnej filozofie mysle <em>Naturalistické tendencie v
Dennettovej filozofii vedomia</em>. </p>
<p><img src="/en/images/gallery/conference/conference_3.jpg" style="width:760px"></p>
<p>Druhý deň konferencie otvoril Michal Chabada (Univerzita Komenského, Bratislava)
s príspevkom <em>Morálne fakty v neoaristotelovskom etickom naturalizme</em>, v ktorom
zvažoval konzekvencie morálneho naturalizmu Philippy Footovej, čím tematicky
nadviazal na prvý príspevok Herlinde Pauer-Studer. Zahraničná hostka Petra
Chudárková (Univerzita Palackého, Olomouc) sa v príspevku <em>Naturalizovaná etika:
od deskripce k normativitě</em> venovala naturalistickým možnostiam prechodu od
opisov k predpisom a Martin Nuhlíček (Univerzita Komenského, Bratislava) v
príspevku <em>Normatívna dimenzia naturalistickej epistemológie</em> komentoval pokus
naturalizovať epistemológiu pomocou tézy, že epistemická racionalita je
inštrumentálna. Konferencia bola zakončená sekciou vedenou v online režime,
v ktorom vystúpili zahraniční hostia. Na etické diskusie nadviazal Roman Hloch
(Ostravská univerzita, Ostrava), ktorý vystúpil s príspevkom <em>Aristotelovo
naturalistické měřítko etických hodnot</em>. Následne predstavil svoj príspevok
<em>Existují kvália? A lze s nimi budovat etiku pro obecnou umělou inteligenci
(AGI)</em>? Antonín Dolák (Ostravská univerzita, Ostrava), ktorý reflektoval
prepojenia medzi existenciou kválií, konzekvencializmom a vývojom všeobecnej
umelej inteligencie. Konferenciu napokon zakončil Radim Bělohrad (Masarykova
univerzita, Brno) s príspevkom <em>Filozofie, apriorní poznání a naturalismus</em>,
ktorého súčasťou bola obhajoba filozofického non-kognitivizmu. </p>
<p>Všetky uvedené príspevky vyvolali množstvo podnetných a zaujímavých diskusií,
pri ktorých sa neustále ukazovala potreba vyjasniť si otázku, nakoľko je
naturalizmus dominantnou filozofickou pozíciou. Odpoveď závisela od toho, čo pod
„naturalizmom“ jednotliví prednášajúci rozumeli, ako aj od toho, ktorou
filozofickou disciplínou sa zaoberali. Väčšina príspevkov sa však zameriavala na
také chápanie naturalizmu, ktorý vďaka úspechom prírodných vied redefinuje
povahu filozofie <em>per se</em>. Zatiaľ čo niektorí prednášajúci zdôrazňovali dôležitosť
naturalistického prístupu, a teda prírodných vied, iní zastávali umiernenejšie
stanovisko, poukazujúc na jeho možné limity pri riešení tradičných filozofických
problémov, akými sú napr. problém morálnych faktov v metaetike či problém vzťahu
mysle a tela vo filozofii mysle. Na záver konferencie sa tak prednášajúci zhodli
na tom, že do budúcnosti je potrebné bližšie preskúmať prienik rozdielnych
naturalistických prístupov do konkrétnych filozofických disciplín. </p>
<p><img src="/en/images/gallery/conference/conference_4.jpg" style="width:760px"></p>
<p>Všetkým prednášajúcim aj organizátorom týmto zároveň patrí poďakovanie za
príjemnú a odbornú atmosféru pri napredovaní v pochopení <em>naturalistického obrazu
sveta</em>. </p>
<div style="text-align:right">
<em>Adam Greif a Katarína Sklutová</em>
</div>

        <!-- <h2><a href="/en/pages/gallery.html#"></a></h2> -->
        </div>
    </div><!-- /.entry-content -->

  </article>
</section>
        <section id="extras" class="body">
                <div class="blogroll">
                        <h2>links</h2>
                        <ul>
                            <li><a href="https://fphil.uniba.sk/en/departments-and-research-centres/department-of-philosophy-and-history-of-philosophy/">Department of Philosophy and History of Philosophy</a></li>
                            <li><a href="https://www.apvv.sk/?lang=en">Slovak Research and Development Agency</a></li>
                            <li><a href="https://www.facebook.com/kfdf.fif.uk/">Follow us on Facebook</a></li>
                        </ul>
                </div><!-- /.blogroll -->
        </section><!-- /#extras -->

        <footer id="contentinfo" class="body">
          <address id="about" class="vcard body">
	    The project is funded by the Slovak Research and Development Agency through Contract no. APVV-18-0178. 
  
                </address><!-- /#about -->

          <p>Proudly powered by <a href="http://getpelican.com/">Pelican</a>, which takes great advantage of <a href="http://python.org">Python</a>.</p>
        </footer><!-- /#contentinfo -->

</body>
</html>